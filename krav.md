*Linnéuniversitetet*

*1DV408 Webbutveckling med PHP*

*HT 2014*

FestivalPolare: Krav

Mattias Karlsson

mk222xa

##Introduktion

FestivalPolare är en portal för människor som gillar att åka på musikfestivaler, i första hand hårdrock men även andra typer av musikfestivaler. Här kan man hitta resesällskap, betygsätta olika festivaler samt få information om nya samt etablerade festivaler med länkar till varje festivals hemsida.

##Aktörer

*Administratör

*Användare

##Användningsfall (Use Cases)

Följande användningsområden är i fokus på FestivalPolare.

### UC-01: Presentation av närliggande festivaler

Kort sammanfattning: Administratören har lagt till festivaler som presenteras för användaren där festivaler som inträffar de närmaste 30 dagarna finns direkt på startsidan. Varje festival som ligger här är i form av en logotyp för festivalen med en länk till mer information om just den festivalen.

### UC-02: Presentation av enskild festival

Kort sammanfattning: När användaren har klickat på en festivallogga så kommer användaren till den festivalens sida på FestivalPolare. När användaren är inne på festivalsidan så finns det specifik information som datum, band som uppträder, länk till festivalens egna hemsida och betyg från besökare/användare. Även ett "klotterplank" där man kan annonsera efter resesällskap, campingpolare eller bara "skrika till" om festivalen eller banden som kommer.

### UC-03: Skapa konto och logga in

Kort sammanfattning: Användaren väljer att skapa ett konto genom att klicka på "skapa nytt konto". När användaren valt att skapa ett nytt konto så hamnar användaren på en sida för registrering där användarnamn, lösenord, ort och email. När användaren har skapat ett konto kan användaren välja att fylla i användarnamn och lösenord för att logga in på FestivalPolare.

### UC-04: Sätta betyg på festivaler

Kort sammanfattning: När användaren är inloggad så kan användaren gå in på de olika festivalernas sidor och sätta betyg genom att klicka på antalet stjärnor i varje kategori som användaren vill betygssätta. 

### UC-05: Skriva på klotterplanket

Kort sammanfattning: När användaren är inloggad och inne på en festivalsida så finns det ett klotterplank där användaren kan skicka korta meddelanden som blir synliga för alla.

### UC-06: Sammankoppling med sociala medier

Kort sammanfattning: Länk till Facebooksida med en knapp för att "gilla" sidan finns på startsidan vilket ger användaren möjlighet att sprida sidan till sina vänner och bekanta och även knyta nya bekantskaper på Facebook.

### UC-07: Bildgalleri

Kort sammanfattning: När användaren är inloggad och besöker en festivalsida så finns det en undermeny där användare kan ladda upp kort från festivalen samt kolla på andra användares festivalkort. 

### UC-08: Kontakta FestivalPolare

Kort sammanfattning: En länk till ett kontaktformulär finns där inloggade användare kan skicka meddelande till administratören med felmeddelanden, festivaltips och även anmäla olämpliga inlägg på klotterplanket samt olämpliga foton.